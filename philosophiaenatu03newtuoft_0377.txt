 

FLUXUS AC REFLUXUS MARIS. 329

adjudicantur, atque ad onmes theorias aeque pertinent. Quamobrem ulti-
mum hoc Caput destinavimus explicationi phaenomenorum quorumdam
singularium, quorum causa non tam in ipsa aqua viribusque eam sollici-
tantibus, quam in Terra continenti littoribusque est quaerenda': hac enim
parte absoluta nihil amplius restare videtur, quod vel ad theoriae nostrae
confirmationem, vel ad omnium phaenomenorum adaequatam explicatio-
nem desiderari queat. Quamvis enim illustrissima Academia totum hoc
argumentum uon penitus exhauriri jubeat, cum adhuc nonnullas quaes-
tiones de eodem in posterum proponere constituisset, tamen quia 11οο
tempore vera causa physica desideratur, veritatem nostrae theoriae non
satis confirmari arbitramur, nisi ejus convenientiam cum omnibus phaeno-
menis dilucide ostenderemus, cum si vel unicum phaenomenon refragare-
7 tur, eo ipso tota theoria subverteretur; quam ob causam prolixitatem
nostrae tractationis, atque transgressionem limitum praescriptorum nobis
sine difficultate condonatum iri confidimus.

§. 113. Primum autem perspicuum est, motum maris horizontalem quo
vel versus orientem vel occidentem progreditur, ob Terram interpositam
non solum perturbari, verum etiam quandoque prorsus impediri debere.
Supra enim ostendimus, si tota Terra aqua esset circumfusa, tum ubique
ad fluxum formandum aquam ab oriente advehi debere, ante refluxum
autem versus ortum defluere. Quod si ergo oceanus versus orientem
Terris terminetur, fieri omnino nequit tempore fluxus ad haec littora
aqua ab oriente affluat, quo ipsocursus aquae naturalis penitus impedie-
tur. Quoniam autem vires Solis ac Lunae nihilominus his in regionibus
mare attollere conantur, effectum consequi non poterunt, nisi aqua ab
occidente afferatur: sic quando ad littora Europae aqua a viribus Solis ac
Lunae elevatur, aqua ab occidente οὸ deferatur necesse est, ab iis scilicet
regionibus, ubi aqua eodem tempore deprimetur; quod idem fieri debet
ad littora Africae et Americae occidentalia. Contra vero ad littora Asiae
et Americae orientalia aqua naturali motu feretur, atque in fluxu ab
oriente adveniet, in refluxu vero versus orientem recedet. Vires namque
Solis ac Lunae motum aquae horizontalem non per se determinant, sed
eatenus tantum, quatenus aliis in locis aquam attollunt, aliis vero eodem
tempore deprimunt 3, atque aqua ob propriam gravitatem eum seligit
motum, quo facillime a locis quibus deprimitur, ad loca quibus attollitur
promoveatur: quamobrem iste motus maxime a Terris oceanum‘ inclu-
dentibus determinetur necesse est. Hinc igitur perspecta positione litto-
rum cujusvis maris facile definiri poterit, a quanam plaga aqua in fluxu
venire, quorsumque in refluxu decedere debeat, si modo elevationes et

