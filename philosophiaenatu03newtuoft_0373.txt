*FLUXUS Ac REFLUXUS MARIS. 325

transitui Lunae per meridianum est tribuendus qui eodem tempore fit,
sed praeoedenti, prouti successiva retardationis incrementa ad littora
Galliae et Belgii borealia evidentissime testantur. Quare si verbi gratia
Dunkerquae quis hujusmodi observationes perlustrare voluerit, is quemque
fluxum non cum transitu Lunae per meridianum proximo comparet, sed
'cum eo qui propemodum 12 horis ante contigit3 alioquin enim contraria
phaenomena esset deprehensurus.

§. 108. Commodus hic nobis praebetur locus explicandi transitum a
binis aestubus, qui quotidie in regionibus extra circulos polares sitis eve-
niunt, ad singulos aestus, qui secundum theoriam nostram in regionibus
polaribus contingere debent. Quoniam enim theoria nostra monstrat, in
zonis temperatis et torrida quotidie duos fluxus observari debere, in zonis
frigidis autem unum tantum, transitio subitanea a binario ad unitatem
maxime mirabilis ac paradoxa videri posset. Sed quia, si fluxus bini
suecessivi inter se-sunt inaequales, refluxus aquae seu maxima depressio
fluxui minori *est vicinior, bini aestus quoque successivi ratione temporis
inter se erunt inaequales, si quidem voce aestfis intelligamus motum aquae
a summa elevatione ad imam depressionem usque, ac vicissim. Qu&
magis itaque ab aequatore versus polos recedatur, eo major deprehendetur
inter binos aestus successivos inaequalitas, cum ratione magnitudinis tum
temporis, ‘major enim diutius durabit quam minor, ambo vero simul
ubique absolventur tempore 12 horarum, cum 24'. circiter: quod si itaque
in eas regiones usque perveniatur, in quibus Luna utraque vice vel super

, horizonte vel sub horizonte meridianum attingit, aestus minor omnino

evanescet, solusque major supererit, qui tempus 12 h. 24'. adimplebit.
Ex quibus perspicuum est, si Luna habeat declinationem, inaequalitatem
binorum aestuum successivorum ad polos accedendo continuo fieri majo-
rem, atque 'tandem minorem omnino evanescere debere, quod cum
evenit, bini aestus in unum coalescunt.

ᾗ. 109. Explicatis anomaliis aestfis maris menstruis, pervenimus ad
anomalias annuas vel plusquam annuas, ac nonum quidem phaenomenon
desumimus ex variatione aestus, quae a diversis Lunae a Terra distantiis
proficiscitur. Observantur enim aestus ubique majores ceteris paribus, in
iisdem scilicet luminarium aspectibus iisdemque declinationibus, si Luna
in suo perigaeo versetur, minores vero, Luna in apogaeo existente.
Egregie autem haec conveniunt cum nostra theoria, qua demonstravimus
Lunae vires ad mare movendum decrescere in triplicata ratione distan-
tiarum Lunae a Terra: qued si igitur Luna versetur inperigaeo, fluxus
debebunt esse majores, quam si Luna apogaeum occupat. Praeterea etiam

