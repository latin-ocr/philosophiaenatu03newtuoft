FLUXUS AC REFLUXUS MARIS. 297

observantur3 cujus quidem retardationis causa in ipsa aquae inertia posita
esse prima etiam fronte perspicitur.

§. 72. Quantumvis autem agitatio maris in praecedentibus Capitibus
determinata ab observationibus dissentiat, tamen complures circumstantiae
sese jam praebuerunt, experientiae tantopere consentaneae, ut amplius du·—
bitare omnino nequeamus, quin in viribus Solem Lunamque respicienti-
bus, quas non temere assumsimus, sed aliunde existere demonstravimus, ,
vera et genuina aestfis maris causa contineatur. Hanc ob rem jam merito
suspicari licet, dissensiones quae inter theoriam nostram, quatenus eam
assumtae hypothesi superstruximus, et experientiam intercedunt, ab aquae
inertia aliisque circumstantiis, quarum nullam adhuc rationem habuimus,
proficisci. Quocirca si omnia inertiae ratione habita ad observationes
propius accedant, id quidem nostrae theoriae maximum afferet firmamen-
tum, atque simul omnes alias causas, quae praeter has vel sunt prolatae
vel proferri possunt, excludet, irritasque reddet. Cum igitur consensum
hujus theoriae cum phaenomenis, mox simus evidentissime ostensuri,
quaestioni ab inclyta Academia propositae ex asse satisfecisse jure nobis
videbimur: cum non solum nullas· vires imaginarias effinxerimus, sed
etiam virium Lunam Solemque respicientium existentiam aliunde dilu-
cide evicerimus, Neque vero in hoc negotio cum plerisque Anglorum
ad qualitates occultas sumus delapsi, verum potius causam istarum virium
modo rationali et legibus motus consentaneo in vorticibus constituimus,
quorum formam atque indolem luculenter explicare possemus; idque fe·-
cissemus, nisi ab aliis cum jam satis esset expositum, tum etiam ab illus·
trissima Academia in praesente quaestione non requiri videatur.

§. 73. Dum igitur hactenus aquae omnem inertiam cogitatione ademi-
mus, ipsiejusmodi qualitatem affinximus, qua viribus‘ sollicitantibus subito Ἴ
obsequeretur, seque in instanti .in eum statum reciperet, in quo cum viri-
bus in aequilibrio consisteret3 hocque pacto aquam non solum subito
omnis motus capacem posuimus, sed etiam ita comparatam, ut quovis
momento omnem pristinum motum amittat. Longe aliter autem res se
habet, si inertiae ratio in computum ducatur3 haec enim efficit ut primo
aqua non subito se ad eum situm componat, quem vires intendunt, sed
pedetentim per omnes gradus medios ad eum accedat ς’ deinde vero ea-
dem inertia in causa est, quod aqua, cum in statum aequilibrii pervenerit,
ibi non acquiescat, sed ob motum insitum ultra progrediatur, quoad om-
nem motum a potentiis renitentibus amittat. Ex quo perspicuum
est, admissa inertia aquae, a potentiis sollicitantibus motum omnino
1 diversum actu imprimi debere ab eo, quem reciperet, si inertia privata

