212 DE CAUSA PHYSICA FLUXUS

Sagacissimus Keplerus mare versus Lunam gravitare, aestumque maris
hinc cieri olim monuit. Newtonus, postquam leges gravitatis detexis-
set, invenit aequilibrium maris non tam* turbari ipsius gravitate versus
Lunam, quam ex inaequalitate vis qua particulae maris tendunt ad Lu-
nam et Solem pro diversis suis distantiis ab horum centris, primusque ·
motum maris ad certas. leges, et ad calculum revocare docuit. Fa-
tendum quidem est gravitatis causam ignotam esse vel saltem obscuram3
corpora tamen non sunt ideo minus gravia. Sint qui asserant corpora
nullo impulsu aut vi externa, sed vi quadam innata se mutuo appetere3
verum non aequum est horum somnia veritati afficere. Alii statim con-
fugiant ad immediatum Supremi Auctoris imperium, ast neque horum “
nimia festinatio probanda est3 neque illorum fastidium qui tot naturae
testimoniis non attendunt quoniam causa gravitatis est obscura. Vis
gravitatis est nobis adeo familiaris, ejusque mensura adeo pro comperto
habetur, ut hac ¹ad alias vires aestimandas fere semper utamur3 quam in
Coelis, non minus quam in Terris dominari, et secundum certam legem
augeri et minui demonstravit vir eximius tanta cum evidentia ut majorem
frustra desideres in ardua et difficili hac philosophiae parte, quae de rerum
causis agit. x

Newtonus argumento singulari ostendit, Lunam urgeri versus cen-
trum Terrae vi quae (habita ratione distantiarum) cum gravitate co'r-
porum terrestrium plane congruit; quali Terram versus Lunam pariter
urgeri aequo jure censendum est. Cum corpus aliquod versus aliud pel-
litur, inde quidem haud sequitur hoc versus illud simul urgeri. Ve-

rum quid de gravitate corporum coelestium sentiendum sit, ex iis quae
comperta sunt de gravitate corporum “terrestrium (aliisque viribus simili-
bus) optime dignoscitur3 cum per hanc ad illam agnoscendam ducamur,
sintque phaenomena omnino similia. Mons gravitat in Terram, et si
Terra non urgeret montem vi aequali et contraria, Terra a monte pulsa
pergeret cum motu accelerato in infinitum. Porro status cujusvis sys-
tematis corporum (i. e. motus centri gravitatis) necessario turbatur ab
omni actione cui non aequalis et contraria est aliqua reactio, ita ut vix
quidquam perenne aut constans dici possit in systemate si haec lex locum
non habeat. Cumque Terrae partes ita semper in se mutuo agant, ut
motus centri gravitatis Terrae nullatenus turbetur a mutuis corporum aut
agentium quorumcunque conflictibus, sive intra sive extra superficiem
sitorum 3 eademque lex obtineat in viribus magneticis, electricis aliisque,
teste experientia, jure concludit Newtonus Lunam non tantum in Ter-
ram, scd hanc quoque in illam gravitare, et utramque circa commune

