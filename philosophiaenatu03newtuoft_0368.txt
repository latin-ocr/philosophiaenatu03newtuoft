320 INQUISITlO PHYSICA IN CAUSAM

vit. Simul autem ex iisdem determinationibus intelligitur sub ipsis polis .
nullum omnino aestum dari diurnum, in regionibus vero a polis non pro-
cul remotis, ubi luminaria vel non oriuntur vel non occidunt, quotidie
unum tantum fluxum unicumque refluxum contingere debere3 quae con-
sequentia theoriae, etsi observationibus nondum satis est comprobata,
tamen quia ex iisdem principiis sequitur quae institutis observationibus
satisfaciant, nulli amplifis dubio subjecta videtur. In locis autem aequatori
propioribus, quibus quotidie bini fluxus totidemque refluxus eveniunt,
momentum, quo aqua maxime deprimitur non satis exacte medium inter-
jacere observatur inter fluxuum momenta, sed mox priori mox posteriori
est propius, quod phaenomenum cum nostra theoria apprime congruit3
ostendimus enim momentum refluxus non exacte tempori medio inter
fluxus respondere, nisi vel locus situs sit sub aequatore, vel Lunae decli·
natio fuerit nulla, sed mode priori mode posteriori fluxui esse propius.

§. 101. Secundum phaenomenum huc redit, ut ubique locorum fluxus
post transitum Lunae per· meridianum venire observetur, idque aliquot
horarum spatio, in portubus versus apertum oceanum patentibus. Nam
in regionibus quae cum oceano non liberrime communicantur, sed ad
quas aqua juxta littora deferri debet, multe tardius aestus advenit, quae
retardatio si fere ad 12 horas ascendit, in causa esse solet, ut hujusmodi
in locis fluxus ante transitum Lunae per meridianum venire videatur.
Ita ad Portum Gratiae videri posset fluxus 3 horis Lunae culminationem
antecedere, cum tamen, re bene considerata, a praecedente culminatione
oriatur, atque adee eam 9 fere horis demum sequatur, uti apparebit si
aestuum momenta, quae successive ad littora Britanniae Minoris et Non-
manniae observantur continuoque magis retardantur, attentius inspiciantur. ’
Deberet quidem ubique fluxus in ipsos Lunae transitus per meridianum
incidere, ime quandoque ob Solem praecedere, non solum demta inertia,
sed etiam ea posita, si tantum aquae motus verticalis spectetur3 at si etiam
motus horizontalis ratio habeatur, tum dilucide ostendimus fluxum per-
petue retardari, ac demum post Lunae transitum per meridianum evenire
debere. Tempus quidem hujus retardationis; cem sit admodum variabile -
pluribusque circumstantiis subjectum, non definivimus, interim tamen id
ex ᾗ. 82. colligi poterit, remotis externis impedimentis: cum enim inven-
erimus aquam propria vi gravitatis sese in situm aequilibrii recipere
tempore ξ horarum, ac numerum n esse circiter 5 vel 6, manifestum est
tanto etiam tempore opus esse, quo aqua eum situm quem vires inten-
dunt, induat, ex quo fluxus circiter 2 horas vel 2} horas post transitum

