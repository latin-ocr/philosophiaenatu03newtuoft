332 INQUISITIO PHYSICA IN CAUSAM

aestum, quorum alter, qui quidem longe est minor, per Fretum Gallicum,
alter circa Scotiam advehitur ex eodem Oceano Atlantico: ita propter
singularem littorum quorumdam situm mirabilia phaenomena in aestu
maris evenire possunt. , Quod si enim littus quodpiam ita fuerit compara-
tum, ut aestus in id duplici via vel ex eodem oceano, vel ex diversis com-
municetur, ratione temporis, quo bini isti aestus adveniunt, insignes dis-
crepantiae oriri poterunt. Nam si per utramque viam fluxus eodem tem-
pore advehatur, atque adeo simul refluxus congruant, aestus multo majo-
res existere debebunt. Sin autem eo tempore, quo per alteram viam
fluxus advenit, ex altera via refluxus incidat, tum aestus omnino destrue-
tur si quidem per utramque viam aqua aequaliter vel affluat vel defluat.
Ad hoc vero non sufficit ambae viae sint aequales, sed etiam requiritur ut
bini aestus successivi sint aequales, id quod evenit si Luna vel non habeat
declinationem, vel littus in aequatore fuerit positum. Quod si autem ea-
dem duplici communicatione posita, tam Luna* habeat declinationem, ,
quam littus notabiliter ab aequatore sit motum, tum ob inaequalitatem
binorum aestuum sese insequentium, fluxus majores ex altera via adveni-
entes, superabunt refluxus minores eodem tempore per alteram viam
factos, atque hoc modo in tali littore singulis diebus non bini fluxus, sed
unus tantum accidet 3 hancque rationem allegat Newtonus aestfis illius
singularis Tunquini observati, ubi si Luna in aequatore versatur, nullus
aestus deprehenditur, sin autem Luna habeat declinationem, unicus tan-
tum una Lunae revolutione circa Terram. Nos autem mox hujus mira-
bilis phaenomeni aliam magis naturalem nostraeque theoriae conformem
indicabimus causam.

á¾§. 118. Hactenus aestum maris, quemadmodum in amplissimo oceano a
viribus ad Lunam ac Solem tendentibus producatur, atque vario littorum
situ cum ratione quantitatis tum retardationis diversimode turbetur,
sumus contemplati, neque necesse esse duximus ventorum marisque cur-
* suum propriorum rationem habere: cum satis pronum sit perspicere,
quomodo his rebus aestus maris tam augeri vel diminui, quam accelerari
vel retardari debeat. Superest igitur ut exponamus, quomodo in satis
amplo tractu maris, qui ab oceano vel omnino est sejunctuS, vel per an-
gustum tantum canalem conjunctus, peculiaris aestus a viribus Luna} ac
Solis produci queat. Perspicuum enim est, si talis tractus secundnm
longitudinem ultra 90 gradus pateat, aestum pari modo generari debere,
ac in amplissimo oceano, qui totam Tellurem ambire ponitur. Nam
quoniam extensio tanta est, ut vires Lunae et Solis in eo tractu simul
maximam ac minimam aquae altitudinem inducere queant, >necesse est

