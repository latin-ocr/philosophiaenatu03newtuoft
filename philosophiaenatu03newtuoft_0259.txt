ET REFLUXUS MARIS. ‘211

SECTIO ΙΙ.
PRINCIPIA.

’ Phaenomenis aestus maris insignioribus breviter recensitis, progredimur
ad principia, unde horum ratio est reddenda. Liceat tamen praefari no-
bilissimam quidem, sed simul difficillimam esse hanc philosophiae partem,
quae phaenomenorum causas investigat et explicat. Ea est naturae subti-
litas, ut non sit mirum causas primarias, solertiam philosophorum plerum-
que effugere. Qui omnium phaenomenorum rationes, exponere, inte-
gramque causarum seriem nobis exhibere in se susceperunt, illi certe
magnis suis ausis hucusque exciderunt. Philosophiam quidem perfectis-
simam viri clarissimi sibi proposuerunt exstruendam, qualem tamen hu-
manae sorti competere fas est dubitare. Praestat igitur tantorum virorum
successu minus felici edoctos, ipsius naturae vestigia caute et lente sequi.
Quod si phaenomena ad generalia quaedam principia reducere possimus,
horumque vires calculo subjicere, hisce gradibus aliquam verae philoso—
phiae partem assequemur3 quae quidem manca seu imperfecta erit, si

, ipsorum principiorum causae lateant3 tanta tamen inest rerum naturae

venustas, ut ea pars longe praestet subtilissimis virorum acutissimorum
commentis.

Motus maris cuivis vel leviter perpendenti manifestum est luminarium,
Lunoe praesertim, motibus affines esse et analogos. Eadem est periodus
motus maris diurni ac Lunae ad meridianum loci, eadem motfis menstrui
ac Lunae ad Solem ; utriusque luminaris vis in motu maris generando
hinc elucet, quod aestus sint majores quo minores utriusque distantiae a
Terra3 adeo ut nullus sit dubitandi locus, motum maris esse aliqua ra-
tione ad motum Lunae et Solis compositum. Quales autem dicemus illas
esse vires quae a Luna et Sole propagatae (aut ab his aliquo modo pen-
dentes) aquam bis singulis diebus tollunt et deprimunt3 quae in syzygiis
luminarium conspirant, quadraturis pugnant ;“ in minoribus utriusque dis-
tantiis augentur, in majoribus minuuntur ; quae in minori Lunae declina-
tione fortiores, in majori debiliores sunt 3 et nonnunquam majorem motum
cient cum Sol et Luna infra horizontem deprimuntur, quam cum in meri-⁴
diano superiori ambo dominentur. Fuerunt viri celeberrimi qui aestum
maris pressione quadam Lunae cieri putarunt. Veram causam et men-
suram hujus pressionis non ostenderunt, nec quo pacto motus maris varii
hinc oriri possint satis clare indicarunt, multo mimis motus illos (hoc

principio posito) ad calculum revocare docuerunt. Δ
Q 4

