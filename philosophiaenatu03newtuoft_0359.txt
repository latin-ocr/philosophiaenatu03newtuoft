FLUXUS Ac REFLUXUS MARIS. 311'

tum Luna ad aequatorem versentur, id quod cum experientia mirifice
convenit. Quoniam autem haec ex valore ipsius g assumto consequun-
tur, imprimis notari oportet, litteram g non posse absolute determinari,
sed ejus quantitatem, quippe quae mobilitatem totius oceani spectat, clim
ab extensione tum etiam profunditate maris pendere; ex quo variis in
locis haec eadem littera g, varias significationes sortietur.

§. 89. Ex solutione horum duorum problematum, quae quidem in se
spectata non solum sunt attentione digna, sed etiam cum analysin tum
etiam motus scientiam amplificant, quamvis ea casum propositum non
penitus exhauriant, tainen motus in praecedentibus Capitibus definitus
multo magis cum experientia conciliatur, id quod theoriae nostrae jam
insigne addit firmamentum. Simili autem modo vis a Sole profecta cum
inertia aquae potest conjungi, atque aestus maris definiri, quatenus a sola
vi Solis oritur, quibus duobus effectibus conjungendis judicare licebit,
quantus aestus quovis tempore et quovis loco debeat evenire. In hoc
quidem Capite cogitationes adhuc ab omnibus obstaculis a Terra et litto-
ribus oriundis prorsus abstrahimus, atque universam Terram undiquaque
aqua circumfusam ponimus; ex quo regulas hinc natas praecipue ejus-
modi observationibus, quae in amplissimo oceano apud exiguas Insulas
sunt institutae‚ conferri conveniet. Quoniam autem nondum motfis aquae
progressivi, quo alternative ad loca, in quibus fluxus et refluxus accidit,
progreditur et recedit, rationem habuimus, necesse est ut etiam hunc
motum et phaenomena inde orta contemplemur. Ac primo quidem facile
intelligitur, cum ob inertiam aquae tum etiam alia impedimenta motui
opposita, aquam tam tardius elevari quam deprimi oportere, quam ex

-allatis hactenus consequitur: unde fluxus non ad transitus Lunoe per
meridianum contingent, sed aliquanto serius evenient, omnino uti experi-
entia testatur.

§. 90. -Haec autem retardatio praecise ad calculum revocari non potest,

- quia a motu aquae ejusque profunditate plurimum pendeat, prouti etiam
videmus in diversis locis eam vehementer esse diversam, atque aliis locis
fluxum contingere post Lunae culminationem tribus horis nondum elapsis,
aliis vero locis plus quam duodecim horis tardius venire, quae quidem
insignis retardatio Terrarum positioni est adscribenda3 vinterim tamen
hinc sufficienter constat motum maris admodum posse impediri. Pro
eodem vero loco* satis luculenter perspicitur, quo major atque altior fluxus
evenire debeat, eo tardius eundem accidere oportere. Qubd si enim
aestus contingat infinite parvus, dubium est nullum, quin is stato tempore
adveniat, cum impedimentis hoc casu ne locus quidem concedatur agendi:

