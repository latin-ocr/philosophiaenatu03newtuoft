FLUXUS Ac REFLUXUS MARIS. 251

quoenam cum aliis phaenomenis consistere possint nec ne. Quantumvis
enim explicatio quaepiam cum phaenomenis conspiret, nisi virium, quae
assumuntur, existentia aliunde comprobetur, labili ea omnino innititur
fundamento. Quod si autem contra, effectusejusmodi viribus tribuatur
quas in mundo revera existere alia phaenomena clare docuerunt, atque
summus explicationis cum experientia consensus deprehendatur, dubium
erit nullum quin ista explicatio sit genuina et sola vera. ,

§. 8. Quamvis autem certis viribus Lunae ac Soli tribuendis phaenome- .
non aestiis maris commode explicari posset, tamen ob hanc solam musam
istiusmodi vires statuere nimis audax videtur: quamobrem imprimis erit
dispiciendum, num aliae rationes ejusmodi vires non solum admittant, sed
etiam actu existere manifeste> indicent. Perlustremus igitur vires, quas
jam aliunde in mundo vigere n‘ovimus, sciscitemurque paucis an ad mo-
tum reciprocum oceano inducendum sint idoneae: tales enim vires si in.
mundo jam extent, omnis labor in aliis inquirendis impensus irritus foret
ac ridiculus. Ac primo quidem si Solem spectamuS‚ motus Terrae
annuus omnino declarat Terram perpetuo versus Solem urgeri, et quasi
attrahi, idque fortius in minori distantia, debilius vero in majori3 atque
adeo hanc Solis vim in Terram rationem tenere reciprocam duplicatam
distantiarum : ex quo sponte sequitur non solum universam Terram, sed
etiam singulas ejus partes perpetuo versus Solem urgeri. Tota quidem
Terra aeque fortiter ad Solem· sollicitatur, ac si omnis materia in ejus

’ centro esset congesta; interim tamen partes circa superficiem sitae vel
magis vel minus ad Solem allicientur, quarn totum Terrae corpus, prouti
vel mimis vel magis sint remotae a Sole, quam centrum Terrae. Hinc
igitur fit, ut haec eadem vis ad Solem tendens aquam modo magis,
modo minus trahat, ex qua alterna actione motus reciprocus in fluidis
necessario oriri debet. Quocirca. ista Solis vis in praesenti negotio
neutiquam negligi poterit, cum ea, si forte sola causam aestfis maris*
non constituit, certe effectum aliarum virium necessario afficere ac tur-
bare debeat.

§. 9. Quemadmodum autem Terra cum omnibus suis partibus versus
Solem sollicitatur 3 ita eorum sententia non multum a veritate abhorrere
videtur, qui in Luna similem vim collocant. Observationes quidem
hujusmodi vim in Luna non demonstrant sicuti in Sole3 cum motus Ter-
rae in orbita sua a Luna omnino non affici deprehendatur: sed si docue-
rimus eandem vim ad Lunam respicientem, quae aestui maris producendo
sit par, in motu Terrae nullam sensibilem anomaliam producere valere,
audacia, quae forte in talis vis admissione consistere videbatur, multum

