828 INQUISITIO PHYSICA IN CAUSAM

tam, quorum alter circa Solem, alter circa Lunam agitetur, atque uterque
a ejus sit indolis, ut vires centrifugae decrescant in duplicata ratione distan-
tiarum a centris utriusque vorticis ε quae proprietas obtinetur, si celeritas
materiae subtilis gyrantis in quoque vortice teneat rationem reciprocam
subduplicatam distantiarum. Neque vero hi duo vortices ad libitum sunt
excogitati, sed ille qui Solem circumdat est is ipse, qui omnes planetas in
suis orbitis continet 3 alter vero Lunam circumdans, etsi ejus vis nisi in
aestu maris non sentitur, tamen sine ulla haesitatione admitti potest, cum
certo constet Terram, Jovem ac Saturnum similibus vorticibus esse
cinctos, unde ejusmodi vortices nulli omnino corpori mundano denegari
· posse videntur. Parcius quidem hic materiam de vorticibus tractavimus,
etiamsi in illis veram aestfis maris causam ponamus3 hoc autem de indus-
tria fecimus, cum hoc argumentum jam toties sit tractatum ac fere exhaus-
tum3 neque nobis persuadere possumus, si hac occasione doctrinam de
vorticibus etiam melius, quam etiamnum a quoquam est factum, expedire-
mus, ob eam rem praemium nobis tributum iri.

mssssmss

CAPUT OCTAVUM.

De AEstzZs Maris perturbatione a Terris ac littoribus oriundd.

5. 112. szvanus tandem ad ultimam nostrae disquisitionis partem,
quae praecipua est, in qua theoriam expositam ad statum Telluris, in quo
revera reperitur, debito modo accommodabimus. Hactenus enim, quo
ardua ista disquisitio facilior redderetur ab omnibus circumstantiis exter-
nis quibus effectus a viribus Solis ac Lunae oriundis, vel turbari vel deter-
minatu difficiliores reddi possent, cogitationem abstraximus. Primo
scilicet non solum totam Terram ex aqua conflatam posuimus, sed etiam
inertiam aquae mente sustulimus, ut eo pauciores res in computum du-

cendae superessent. Deinde inertiae quidem habuimus* rationem, ac prae- -

cedentes determinationes debito modo correximus, verum totam Terram
aqua undiquaque circumfusam assumsimus, seu etiamnum anomalias a
Terris negleximus. Nunc itaque nostra theoria eo est perducta, ut nihil
amplius adjicere necesse foret, si quidem aestus maris a Terris littori-
busque sensibiliter non afficeretur3 nisi forte anomaliae quaedam a ventis
oriundae commemorari deberent, quae autem motu aquae perspecto facile}

