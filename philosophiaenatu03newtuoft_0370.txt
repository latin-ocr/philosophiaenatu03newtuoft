¹322 INQUISITIO PHYSICA IN CAUSAM

vero ipsum discrimen cum theoria exacte convenit3 in pluribus enim pon-
tubus aestus maximos et minimos ad calculum revocavimus, atque ex
relatione eorum relationem inter vires Lunae ac Solis investigavimusg
hincque perpetuo eandem fere rationem inter vires Solis ac Lunae abso-
lutas elicuimus, quemadmodum id fecit Newtonus ex observationibus
Bristolii et Plymouthi, nos vero in Portu Gratiae institutis, conclusioni—
bus mirifice inter se congruentibus? qualis consensus profecto expectari
non posset, si theoria veritati non esset consentanea. Neque etiam aliae
theoriae adhuc productae, cujusmodi sunt Galilaei, Wallisii atque Cartesii,
qui causam in pressione Lunae collocavit, huic pliaenomeno perfecte satis-
faciunt, sed potius prorsus evertuntur.
· §. 104. Quintum phae11omenon in hoc consistat, quod unius mensis
intervallo maximi aestus non sint ii, qui novilunia ac plenilunia proxime
insequuntur, sed sequentes tertii scilicet circiter vel quarti, similique in-
tervallo aestus minimi demum post quadraturas contingunt. Hujus autem
phaenomeni ratio in §. 97. fusius est exposita, ubi ostendimus, cum aestus
ante syzygias incidentes essent minores, maximam vim a Sole et Luna
ortam non subito aestum maximum producere valere, ‘sed tantum mare
ad eum statum solicitare. Cum igitur post syzygias vis aestum efficiens
sensibiliter non decrescat, aestus etiamnum post hoc tempus incrementa
capiet, atque ideo demum post syzygias fiet maximus3 similisque est ratio
diminutionis aestuum, quae etiamnum post quadraturas contingere debet,
ita ut aestus minimi demum postquadraturas eveniant, Hujusmodi autem
retardationes effectuum, a viribus in mundo existentibus provenientium
quotidie abunde experimur: ob similem enim rationem singulis diebus
maximum calorem non in ipso meridie sentimus, etiamsi hoc tempore vis
Solis calefaciens sine dubio sit maxima, sed demum aliquot horis post
meridiem, atque propter eandem causam neque solstitii aestivi momento
imaximus calor annuus sentitur, neque tempore solstitii hyberni frigus
summum, sed utrumque notabiliter tardius. Ι
§. 105. Sextum phaenomenon in hoc ponimus, quod momenta fluxuum
tempore syzygiarum multo strictius ordinem tenere observantur, ‚quam
eirca quadraturas. Hic verb ante omnia animadvertendum est praeci-
puam sensibilem anomaliam in momentis aestuum inde originem trahere,
quod haec momenta ex tempore solari atque a vero meridie seu transitu
Solis per meridianum soleant computari, cum ea potiris a transitu Lunae
per meridianum pendeant. Quod si autem ad has observationes tempus
lunare a transitu Lunae per meridianum computandum adhibeatur, irre-
gularitates apparentes maximam partem evanescent, hoc verb multe) magis

