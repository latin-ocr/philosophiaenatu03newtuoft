INQUISITIO PHYSICA

IN CAUSAu

FLUXUS AC REFLUXUS MARIS.

A. DJ). EULER, MATHEMATICARUM PROFESSORE, Ε SOCIETATE
ACADEMIAE IMPERIALIS SANCTI-PETERSBURGENSIS.

Cur nunc declivi nudentur littora ponto,
Advenis tumeat nunc maris unda· fretis ,-

Dum vestro monitu naturam. consulo rerum :
Quam procul a Terris abdita causa latet Ι

In Solem Lunamque serm. Si plauditis auso ς
Sidera sublimi vertice summa petam.

CAPUT PRIMUM.
De causei Fluz‘zis ac Rffuoeds Maris in genere.

§. 1. OMNEM mutationem, quae in corporibus evenit, vel ab ipsa motus
conservatione proficisci, vel a viribus motum generantibus, hoc quidem
tempore, quo qualitates occultae causaeque imaginariae penitus sunt ex-
plosae, nulla indiget probatione. Hoc autem discrimen quovis oblato
phaenomeno diligentissime considerari oportet, ne tam motus conserva-
tioni ejusmodi effectus tribuatur, qui sine viribus oriri nequit, quam vires
investigentur, quae motum sua natura conservandum producant. Quo
quidem in negotio, si debita attentio adhibeatur, errori vix ullus relinqui-
tur locus: cum ex legibus naturae satis superque constet, cujusmodi
motus vel per se conserventur, vel viribus externis debeantur. Corpus
scilicet in motu positum propria vi hunc motum uniformiter in directum
retinet: atque corpus, quod circa axem convenientem per centrum gravi-
tatis transeuntem motum rotatorium semel est consecutum, 'eodem motu
rotari perpetuo sua sponte perget: neque hujusmodi motuum causam in ’
ulla re alifi, nisi in ipsa corporum natura, quaeri oportet. Quocirca si

