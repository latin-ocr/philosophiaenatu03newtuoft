xxx INTRODUCTIO [CAP. ΙΙΙ.

37. His positis, facile est micrometri usum intelligere. Est autem
micrometrum instrumentum quod· in foco lentis objectivae telescopii apta-
tur ad magnitudines apparentes quae gradum unum vel gradum cum
semisse non superant, dimetiendas. Illius constructionem quam D. De
la Hire in Tabulis Astronomicis veluti usibus Astronomicis accommo-
datiorem dedit, referemus. Constat ex duobus quadris rectangulis
quorum alterum A C B D, ut plurimum longitudinem habet duorum
pollicum cum semisse et latitudinem unius pollicis cum semisse. Hujus
quadri, latera longa A D, C B, in partes aequales et tertia parte unius
¹pollicis inter se distantes dividuntur, ita tamen ut lineae ductae per singu-
las divisiones sint ad latera A D, C B, perpendiculares. Hisce divisioni-
bus fila serica bene tensa applicantur, glutinanturque cera. Additur

    

filum sericum K L, dictum transversale, quod ad angulos rectos fila
parallela modo descripta a b, c d, e f, &c. secet et in medio laterum
A C, B D glutinatur. Alterum quadrum E F H G cujus longitudo
E F non superat unum pollicem cum semisse, ita priori accommodatur
ut ejus latera E F, G H, moveantur super latera A D, C B, alterius
quadri nec ab ipso separentur. Facies hujus secundi quadri quae divisam
faciem prioris respicit, filo etiam serico et tenso h L, instruitur, quod,
cum movetur quadrum ubique prioris quadri filis parallelum* maneat,
eaque superlabitur quam proxime, nec tamen eis occurrit. Cochlea
deinde M N, lateri B D, longioris quadri affigitur, cujus striatum recep-
taculum lateri F H alterius adhaeret et in foramine rotundo circumvol-
vitur. Cochlea ejusque receptaculum auriculis S, S, instructum ita inter
se aptari debent ut receptaculum et quadrum E H, ne minimum quidem
moveri possit, nisi receptaculi motu conversionis. Quadrum A C B D,
telescopii cujusvis longitudinis tubo in distantia foci objectivae lentis ita
aptatur ut ipsius quadri planum perpendiculare sit ad telescopii axem.
His ita constitutis, telescopium in coelum* convertatur et ita disponatur ut

