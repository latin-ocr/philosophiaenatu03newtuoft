324 INQUISITIO PHYSICA IN CAUSAM

mare jam deprimit3 quae diminutio cum duret fere usque ad quadraturas,
necesse est ut his temporibus fluxus multo citius post culminationem
Lunae sequantur, viribusque sollicitantibus magis obtemperent, uti ,1100
fusius ᾗ. 91. explicavimus, unde tempus retardationis in quadraturis tan-
tum erit t -- θ. Post quadraturas autem Sol exerit contrarium effectum,
atque adventum fluxus continuo magis retardat, idque aequali mod0, quo
ante acceleraverat, ex quo usque ad sequentem syzygiam intervallum
t -ε- θ iterum ad t usque augebitur. Hujusque phaenomeni solius expli-
catio sufficere posset ad veritatem theoriae nostrae evincendam, clim id
omnibus aliis theoriis explicatu sit insuperabile3 neque a nemine adhuc
‘saltem probabilis ejus causa sit assignata.

ς. 107. Octavum phaenomenon petamus ex inaequalitate duorum
fluxuum sese immediate insequentium, quorum alter transitui Lunoe
superiori per meridianum respondet, alter inferiori, quae inaequalitas
maxime observatur in regionibus ab aequatore multum remotis, ac tum
cum Lunae declinatio est maxima. Theoria quidem declarat Lunam,
etiamsi in ipso aequatore versetur, tamen majori vi gaudere ad mare
movendum, quando super horizonte meridianum attingit, quam infra
horizontem3 at discrimen sub aequatore tam est exiguum, ut vix in sensus

occurrere queat, integrum enim digitum non attingit (§. 41.); atque in i

regionibus ab aequatore remotis fit multo minus. Vera igitur hujus phae-
nomeni ratio in altitudine Lunae meridiana seu distantia ab horizonte
continetur3 hinc enim sequitur quo major fuerit differentia inter distan-
tias Lunae ab horizonte, dum per meridianum transit tum super horizonte
turn sub horizonte, eo majorem csso debere differentiam inter binos fluxus
successivos, ex quo perspicuum est istam differentiam versus polos con-
tinuo crescere debere, si quidem Luna habeat declinationem. Quod si
ergo Luna habuerit declinationem borealem, tum in regionibus septen-
trionalibus fluxus erit major qui transitum Lunae per meridianum superi-
orem sequitur, alter vero sequens, qui transitui inferiori respondet, minor.
Contra autem si Lunae declinatio suerit australis, appulsui Lunae ad
meridianum superiori fluxus succedet minor, inferiori vero major3 hanc-
que differentiam Flamstedius observavit diligenter, nullumque est dubium,
quin ea per copiosissimas observationes, quas Academia celeberrima
Regia Parisina collegit, omnino confirmetur. In hoc autem negotio
indoles fluxuum probe est inspicienda, quoniam aliquibus in portubus
tantopere retardantur, ut sequentibus Lunae transitibus per meridianum
sint propiores, quam illi, cui suam originem debent3 ita Dunkerquae
circa syzygias fluxus circiter meridie observari solet, neque vero illi ipsi

