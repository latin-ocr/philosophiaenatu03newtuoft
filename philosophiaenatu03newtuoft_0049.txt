DE

MUNDI sYsTEMATE.

LIBER TERTIUS. ’

’ mmm

[N Libris praecedentibus principia philosophiae tradidi, non tamen
philosophica sed mathematica tantum, ex quibus videlicet in rebus
philosophicis disputari possit. Haec sunt motuum et virium leges et
conditiones, quae ad philosophiam maxime spectant. Eadem tamen, ne
sterilia videantur, illustravi scholiis quibusdam philosophicis, ea tractans
quae generalia sunt, et in quibus philosophia maxime fimdari videtur, uti
corporum densitatem et resistentiam, spatia corporibus vacua, motumque
lucis et sonorum. Superest ut ex iisdem principiis doceamus constitu-
tionem systematis mundani. De hoc argumento composueram librum
tertium methodo populari, ut a pluribus legeretur. Sed quibus principia
posita satis intellecta non fuerint, ii vim consequentiarum minime perci-
pient, neque praejudicia deponent, quibus a multis retro annis insueve-
runt: e? propterea ne res in disputationes trahatur, summam libri illius
transtuli in propositiones, more mathematico, ut ab iis solis legantur qui
principia prius evolverint. Verumtamen quoniam propositiones ibi quam
plurimae occurrant, quae lectoribus etiam mathematice doctis moram
nimiam injicere possint, auctor esse'nolo ut quisquam eas omnes evolvat 3
suffecerit siquis definitiones, leges motuum et sectiones tres priores libri
primi sedulo legat, dein transeat ad hunc librum de mundi systemate, et
reliquas librorum priorum propositiones hic citatas pro lubitu consulat,

05

