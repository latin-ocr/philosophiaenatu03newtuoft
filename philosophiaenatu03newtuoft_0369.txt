FLUXUS Ac REFLUXUS MAius. 32¹1

Lunae per meridianum contingere debebit, id quod cum observationibus
in oceano libero institutis egregie convenit; hancque idcirco praecipuam
hujus retardationis causam merito assignamus.

§. 102. Tertium phaenomenon suppeditat aestfis magnitudo, quae autem
tam diversis locis quam diversis tempestatibus maxime est mutabilis·
Interim tamen exceptis enormibus illis aestubus, qui nonnullis in portubus
observari solent, reliqui cum nostra theoria egregie consentiunt3 inertia
enim sublata, invenimus sub aequatore maximum aestum fore per spatium
circiter 4 pedum, ab inertia autem hoc intervallum augeri ita ut duplo,
vel triplo, vel etiam quadruplo et plus fiat majus, prout valor ipsius g (vid.
ᾗ. 82.) minor fuerit vel major, quippe qui a facultate oceani sese propria
sua vi in statum aequilibrii restituendi pendet3 ex quo sub aequatore spa-
tium per quod maximus aestus agitatur ad 8, 12, 16 et plures pedes ex-
surgere potest. In regionibus autem ab aequatore remotis invenimus
magnitudinem aestfis tenere rationem duplicatam cosinuum elevationis
poli, unde sub elevatione poli 45⁰„ magnitudo aestfis circiter duplo erit
minor quam sub ipso aequatore3 cujus veritas in locis a littoribus aliquot
milliaria remotis per experientiam eximie comprobatur. Deprehenditur
enim ubique -in locis a littoribus remotis aestus multo minor quam ad
littora3 cujus discriminis causa in sequenti Capite dilucide indicabitur.
Quinetiam in medio mari plerumque aestus adhuc minor observatur, quam
haec regula requirit3 id autem ostendetur a non satis ampla oceani ex-
tensione secundum longitudinem proficisci, quemadmodum in Oceano
Atlantico qui versus occidentem littoribus Americae3 versus orientem
vero littoribus Africae et Europae terminatur, quae amplitudo non est
satis magna, ut integram aestfis quantitatem suscipere queat.

ᾗ. 103. Quartum phaenomenon varietates menstruas respicit, atque
ostendit aestus, qui circa plenilunia et novilunia contingunt, inter reliquos
ejusdem mensis esse maximos, aestus vero circa quadraturas luminarium
minimos3 quae inaequalitas cum theoria nostra ad amussim quadrat.
Cum enim aestus maris non solum ab ea vi, quae vortici Lunam ambienti
competit, oriatur, sed etiam a vi Solem spectante pendeat, quae ceteris
paribus circiter quadruplo minor est vi Lunae, manifestum est aestum
maris maximum esse debere, si ambae vires inter se conspirent, atque
aquam simul vel elevent vel deprimant, id quod accidere ostendimus tam
pleniluniis quam noviluniis. Deinde simili modo, quoniam istae vires
inter se maxime discrepant in quadraturis, quibus temporibus dum aqua
a Luna maxime elevatur, simul a Sole maxime deprimitur ac vicissim,

perspicuum est iisdem temporibus aestum minimum esse debere. Praeterea
* Z 3

