250 INQUISITIO PHYSICA IN CAUSAM

cujus explicatio mox satis dilucide est subversa. Superest denique New-
toni theoria, quae nemine contradicente phaenomenis multo magis est
consentanea: at in ea id ipsum quod hoc loco quaerstur, causa scilicet
physica, non assignatur, sed potius ad qualitates occultas referri vide· ⁴
tur3 interim tamen ne haec quidem theoria satis est evoluta, ut de ejus
sive consensu sive dissensu cum observationibus judicium satis tutum
ferri queat.

§. 6. Cum igitur dubium sit nullum, quin fluxus ac refluxus maris
causa in viribus externis et realibus sit posita, quae si cessarent, simul
aestus maris mox evanesceret, ubi lateant hae vires et quomodo sint com-
paratae potissimum nobis erit explicandum, hoc enim est id ipsum, quod
celeberrima Academia Scientiarum Regia in quaestione proposita requirit.
Neque vero vires tantummodo indicasse sufficiet, verum praeterea id
maxime erit monstrandum, quomodo istae vires agant, atque hos ipsos
effectus, quos observamus, non vero alios producant3 in hoc enim totius
quaestionis cardo, explicationis scilicet confirmatio, vertitur. Quoniam
autem plerumque pluribus viribus excogitandis idem phaenomenon expli-
cari potest, studium adhibendum est summum in hac indagatione, ne ad
vires inanes atque imaginarias delabamur, quae in mundo neque sunt
neque -locum habere possunt. Parum enim scientiae naturali consulunt,
qui quovis phaenomeno oblato sibi pro arbitrio mundi structuram peculia-
rem effingunt, neque sunt solliciti, utrum ea compages cum aliis phaeno-
menis consistere queat, an vero secus. Quod si enim jam aliunde con-
stet existere in mundo ejusmodi vires, quae oblato effectui producendo sint
pares, frustra omne studium in conquisitione virium novarum collocabitur.

ᾗ. 7. Quoniam autem ad causam cujusque phaenomeni detegendam, ad
singulas circumstantias sedule) attendere necesse est, ante omnia mirifi-
cum consensum aesti‘is maris cum motu Lunae contemplari conveniet.
Non solum enim insignis harmonia inter aestum maris, ac Lunae motum
diurnum deprehenditur, sed etiam revolutio synodica respectu Solis in-
gentem affert varietatem. Omnes denique observationes abunde decla-
rant rationem fluxus et refluxus maris a situ clim Lunae tum etiam Solis>
conjunctim pendere: ex quo statim prono ratiocinio consequitur, vires
illas aestum maris producentes, quaecunque etiam sint, cum Lunam potis-
simum, tum vero etiam Solem respicere debere. Quamobrem imprimis
nobis erit inquirendum, utrum ejusmodi vires Solem et Lunam respicien-
tes, quae in aquis talem effectum, qualis est aestus maris, producere
queant, jure ac ratione statui possint, an secus. Ac si pluribus modis
istiusmodi vires animo concipere liceat, diligenter erit dispiciendum,

